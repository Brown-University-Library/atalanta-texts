<?xml version="1.0" encoding="UTF-8"?><html xmlns:af="http://www.tei-c.org/ns/1.0"><head><title>Atalanta Fugiens (Beinecke Ms. transcription) Facsimile Copy. Emblem
                        </title><link rel="stylesheet" type="text/css" href="atalantaProof-color-reading.css"/></head><body>
   
   
   
   
      
         
            <span class="pb">2</span>                              
            <div class="epigram">
               <h3 class="epigram">EPIGRAMMA AUTHORIS.</h3>
               <div class="verse-epigram">
                  <br/>Hesperii precium juvenis tulit impiger horti
                  <br/>Dante Dea pomum Cypride tergeminum:
                  <br/>Idque sequens fugientis humo glomeravit ad ora
                  <br/>Virginis, hinc tardas contrahit illa moras:
                  <br/>Mox micat is, micat haec mo ante fugacior Euris,
                  <br/>Alteratum spargens aurea dona solo,
                  <br/>Ille morabatur vestigia lenta puellae
                  <br/>Rursus, at haec rursus dat sua terga fugae;
                  <br/>Tertia donec amans iterarit pondera, cessit
                  <br/>Victori merces hinc Atalanta suo.
                  <br/>Hippomenes virtus est sulphuris, illa fugacis
                  <br/>Mercurii, in cursu femina victa mare est.
                  <br/>Qui postquam cupido se complectuntur amore
                  <br/>In fano Cybeles, corrigit ira Deam;
                  <br/>Pelle leonina vindex et vestiit ambos,
                  <br/>Inde rubent posthac corpore, suntque feri.
                  <br/>Hujus ut exprimeret simulacra simillima cursus
                  <br/>Voce tibi terna dat mea Musa fugas:
                  <br/>Una manet simplex, pomumque refert remorans vox,
                  <br/>Altera sed fugiens, tertia rite sequens.
                  <br/>Auribus ista tuis, oculisque Emblemata prostent,
                  <br/>At ratio arcanas expetat inde notas:
                  <br/>Sensibus haec objecta tuli, intellectus ut illis
                  <br/>Illicibus caperet, quae preciosa latent.
                  <br/>Orbis quicquid opum, vel habet Medicina salutis,
                  <br/>Omne Leo geminus suppeditare potest.
               </div>
               <span class="fw original">Amplissimo</span>
            </div> 
                                   
         
      
  
</body></html>